<!DOCTYPE HTML>
<html>

<head>
<meta charset="UTF-8">
<title></title>
<link href="../style_sheet/navi.css" rel="stylesheet" type="text/css">
<link href="../style_sheet/style.css" rel="stylesheet" type="text/css">
</head>
<body id="bodybs">
<div id="div_bs" class="wrapper">
  		 <header id="glavni">
            <nav id="primary_nav_wrap">
<ul>
  <li class="current-menu-item"><a href="../index.html">Авала</a></li>
  <li><a href="#">Историја и знаменитости</a>
    	<ul>
      <li><a href="istorija.html">Историја</a></li>
      <li><a href="spomenik.html">Споменик Незнаном јунаку</a></li>
      <li><a href="toranj.html">Авалски торањ</a></li>
       </ul>
  </li>    
  <li><a href="nastanak.html">Настанак</a></li>
  <li><a href="#">Биљни свет</a></li>
  <li><a href="zivotinjski-svet.html">Животињски свет</a></li>
  <li><a href="rudna.html">Рудна богатства</a></li>
  <li><a href="contact.html">ПД Авала-контакт</a></li>
</ul>

            </nav>
         </header>
         <div id="over">
  			<article id="art_bs" class="leva-strana">
		
<h2>Биљни свет</h2>
<img src="../images/53622505.jpg" width="507" height="694" alt="шума">
<p>Данашња вегетација Авале у највећој мери је шумска,док су ливаде сведене на неколико локалитета и мале површине,које,постепено брзо или спорије, обрастају врстама околне шумске вегетације. Вегетацију Авале у највећој мери чине храстове шуме и, знатно мање,предпланинске букове шуме.У зависности од микро рељефа и микро климе ове се шуме међусобно разликују како по структури тако и по облику развијености.Авала представља неку врсту прибежишта у коме су многе биљне врсте терцијера преживеле глацијацију и одржале се до данас.У овим шумама налазимо и до десет врста дрвећа,док су такозване чисте шуме,са једном врстом дрвећа,представљене само делимично и на мањим површинама.На Авали је заступљено пет шумских заједница и то: шума храста медунца и црног јасена,шума сладуна и цера са костриком,шума храста китњака са црним јасеном,шума китњака и граба са костриком,као и брдска букова шума са липом.Шуме Авале граде четири врсте храста(сладун,китњак,медунац,цер),граб,буква,липа,црни јасен,клен,млеч и јавор.Од жбунастих врста најзаступљеније су глог,свиб,дрен и зова,и многе друге.Брдска мезофилна шума полидоминантног типа сачувана је само на три места и то на врло ограниченим површинама,на северној и источној страни авалске купе,на висини од 400 до 450 м.н.в.На мањем делу,у подножју и око Споменика Незнаном јунаку,налазе се вештачки подигнуте шуме белог и црног бора,смрче,дуглазије и осталих алохтоних врста.Ове шуме,парковског типа,подигнуте су током уређења и подизања Споменика Незнаном јунаку.Као што се види ,данашње шуме Авале су делом изданичке,настале као исход природне спонтане обнове шумске вегетације на крчевинама и сечистима,а делом су исход планске садње и уређења , при чему су у природне шуме унете алохтоне четинарске и листопадне врсте дрвећа и жбуња.</p>
<p>Опасност од потпуног уништења шума Авале уочена је и заустављена још половином 19. века,када је 1859. године књаз Милош Обреновић издао наредбу да се Авала ошанчи,копањем шанца око ње, односно огради и њена шума на тај начин спасе од уништења.Радови на нези и подмлађивању шума отпочели су од 1887.године.Законом о шумама из 1891. Авала се уређује као излетничка парк шума,да би 1900. добила своје путеве,када је и урађена шумска основа само за купу Авале,као национални парк ,на површини од 309 хектара од чега под шумом 284.Следеће веће уређење спроведено је после 2. светског рата на основу елабората из 1954.</p>
</article>
               <aside class="desna-strana">
               			<article><img src="../images/83398544.jpg" width="249" height="372" alt="цвет"><p>На Авали је до сада нађено 594 биљних врста које се могу сврстати у две класе,86 фамилија и 317 родова.Осим делимично набројаних дрвенастих врста на Авали се налази и неколико биљних које су заштићене као природне реткости:Laburnum anagyroides Medik(Зановет),Lilium martagon L.(Златан), Taxus bacata L.(Тиса),Prunus laurocerasus L.(Зелениче),Ilex aljuifolium L.(Зеленика),као и већи број лековитих биљака и врста под контролом коришћења и промета:Orhis morio(Салеп),Galanthus nivalis(Висибаба),Ruscus acuelatus(Јежевина,веприна),Geum urbanum L.(Зечија стопа),Atropa belladona(Велебиље),Origanum vulgare(Вранилова трава),Digitalis lanata(Зубачица маљава),Dryopteris filxmax(Навала),Athyrum filx femina(Женска папрат),Saponaria officinalis(Сапуњача),Hypericum perforatum(Кантарион), Althea officinalis(Бели слез),Fragaria vesca(Шумска јагода),Sambucus nigra(Зова),Syphitum officinalis(Црни слез),Pulmonaria officinalis(Плућњак),Digitalis ambigua(Жути напрстак),Digitalis ferruginea(Рђасти напрстак),Hyosciamus niger(Буника),Atropa belladona(Велебиље),Thimus sp.(Мајчина душица),Melissa officinalis(Матичњак),Teucrium montanum(Трава ива),Artemisia absinthum(Пелин),Inula helenim(Оман),Soldiago virgoaurea(Златица)Colcihum automnale(Мразовац),Ruscus hypoglossum(Језичаста кострика),итд.</p><img src="../images/83398577.jpg" width="216" height="256" alt="цвет_плави">
                        </article>
               </aside>
                </div>
               <footer class="footer">
               			<p class="foot">Извор:"Планинарско-туристички водич-Авала"<br />
                        Спомен издање,БЕОГРАД,2006.године<br />
                        ПЛАНИНАРСКИ САВЕЗ БЕОГРАДА</p>
               </footer>
         </div>
			
            
		</body>
</html>
