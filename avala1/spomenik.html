<!DOCTYPE HTML>
<html>

<head>
<meta charset="UTF-8">
<title></title>
<link href="../style_sheet/navi.css" rel="stylesheet" type="text/css">
<link href="../style_sheet/style.css" rel="stylesheet" type="text/css">
</head>
<body id="bodyspom">
<div id="div_spom" class="wrapper">
  		 <header id="glavni">
            <nav id="primary_nav_wrap">
<ul>
  <li class="current-menu-item"><a href="../index.html">Авала</a></li>
  <li><a href="#">Историја и знаменитости</a>
    	<ul>
      <li><a href="istorija.html">Историја</a></li>
      <li><a href="#">Споменик Незнаном јунаку</a></li>
      <li><a href="toranj.html">Авалски торањ</a></li>
       </ul>
  </li>    
  <li><a href="nastanak.html">Настанак</a></li>
  <li><a href="biljni-svet.html">Биљни свет</a></li>
  <li><a href="zivotinjski-svet.html">Животињски свет</a></li>
  <li><a href="rudna.html">Рудна богатства</a></li>
  <li><a href="contact.html">ПД Авала-контакт</a></li>
</ul>

            </nav>
         </header>
         <div id="over">
		   <article id="art_spom" class="leva-strana">
		
<h2 id="h2spomen">Споменик Незнаном јунаку</h2><br>
<img src="../images/89.jpg" width="524" height="280" alt="spomenik">
<p>Подизање Споменика Незнаном јунаку и стварање култа у вези са тим, започето је у Француској после 1. светског рата,када је безимени војник,који је погинуо у великој бици код Верденске тврђаве(Верденска битка 21.феб-јул 1916), добио вечно пребивалиште на Јелисејским пољима у Паризу испред Тријумфалне капије.Пламен је први пут упалио тадашњи министар рата Андре Мажино 1923. године,на Дан примирја у 1. светском рату-11.новембра.<br>
Једног србског ратника,погинулог приликом одбране Београда 1915. сахранили су аустроугарски војници и поставили натпис: &quot;Ein unbekannter Serbische Soldat&quot;- Непознати србски војник.Шест година касније,за време градње железничке пруге Топчидер-Мала Крсна-Пожаревац,радници су пронашли тај гроб.Установљено је да је
реч о младом војнику,без значке са именом и ознаке јединице,што је значило да је одмах убачен у борбу.Лежао је на немачкој гранати од 10кг као узглављу,у џепу је имао три старе дводинарке са ликом Краља Петра,а цокуле добијене од савезника имале су уместо пертли телеграфску жицу.Цела лева страна грудног коша била је разнета,а лобања оштећена.<br>
Народ подавалских села одлучио је да непознати војник буде достојно сахрањен и већ 1922.,по пројекту архитекте Милана С.Минића,подигнут је Споменик палим у ратовима 1912-1918.,на месту где се данас налази Заставни стуб-јарбол и трајао је свега 16.година све док није изграђен садашњи.Камени крст са споменика који је срушен,пренет је у цркву Свете Марије Магдалене у Белом Потоку.Главни разлог за уклањање тог споменика и прављење новог био је тај што се сматрало да по својој скромности не одговара значају којег је симболизовао,па је формиран Државни одбор за подизање новог.<br>
<strong><a href="istorija.html">Жрнов</a></strong>,град тврђава,миниран је по наредби Краља Александра I Карађорђевића, 18.јуна 1934. у његовом присуству и у присуству синовца Николе,сина кнеза Павла Карађорђевића,да би се на врху заравнало и на том месту подигао Споменик Незнаном јунаку.После праска,испод зидина средњевековног града пронађени су темељи римског утврђења,а у њему спремиште тј. чатрња са још чистом,питком и хладном водом и зидана пећ за хлеб пуна пепела.Споменик-маузолеј је о свом трошку и уз посебно састављену јединицу војске зване&quot;Авалски одред&quot; подигао Краљ Александар као своју задужбину,о чему сведочи и натпис на чеоном делу споменика,који је 50.година био прекривен:<strong>&quot;<em>Александар I Краљ Југославије-Незнаном јунаку</em>&quot;</strong>.		   <br>
Камен темељац положен је на Видовдан 1934. и у њега узидана повеља:&quot;Во имја Оца,Сина и Светога Духа,Ми,Александар I Краљ Југославије,положисмо на Видовдан 28.јуна 1934.године камен темељац Споменика Незнаном јунаку у ратовима 1912-1918.године за ослобођење и уједињење Јужних Словена.Овај споменик,као своју задужбину,подижемо по нацрту Ивана Мештровића,за вечан помен изгинулим ратним друговима и за светао пример будућим покољењима Југословенским.Амин,Александар I .&quot;<br>
<img id="img_big" src="../images/42593005.jpg" width="571" height="595" alt="spomenik"></p></article>
               <aside class="desna-strana">
               			<article><img src="../images/преузимање1.jpg" width="259" height="194" alt="spomenik "><br>
<p>Споменик,грађен од 28.јуна 1934. до 28.јуна 1938. исклесан је од јабланичког габра и рад је чувеног вајара Ивана Мештровића.Инспирисан је изгледом гробнице персијског краља Кира (549-529г.п.н.е.), с тим што Мештровићев споменик има 8 каријатида,по 4 са сваке стране,које представљају 8 главних женских типова у народној ношњи,које носе покров над гробом и које имају различите типове лица.оне су снажне духом и телом којим не показују очај и тугу,него сетну и надљудску мирноћу и представљају у ствари све оне мајке којима су синови нестали у вихору Балканских и Великог рата, што је и назначено на плочи која на средини маузолеја покрива гроб Незнаног јунака: 1912-1918.<br>
  На главама каријатида су камени блокови кружног пресека у облику елипсоида.Каријатиде на својим главама  носе кров маузолеја.При улазу,прва са десна је <em><strong>Србијанка</strong></em>,до ње је <em><strong>Црногорка, </strong></em>са лева је прва <em><strong>Хрватица, </strong></em>а до ње је <em><strong>Словенка</strong></em>.При излазу прва сдесна је <em><strong>Војвођанка</strong></em>,до ње је <em><strong>Македонка</strong></em> а слева је прва <em><strong>Босанка</strong></em> а до ње је<em><strong> Далматинка</strong></em>,за коју постоји веровање да је Мештровић клесао њено лице по лику своје мајке.Зидови храма су полирани,без шара и украса.У левом бочном зиду је ниша у којој су чувана највиша одликовања којима је одликован Незнани јунак.Сво то скупоцено одличје, украшено драгим камењем, похарала је Хитлерова солдатеска у 2.светском рату.Маузолеј је постављен у средини платоа дугог 73,5 и широког 45м, са којег се пружа јединствен поглед на све стране.Цео комплекс је опасан кружним путем широким 5м и дугачким 1320м.Пут је оивичен оградом од камених блокова који чине рубове Споменика Незнаном јунаку.Између блокова налазе се правилно распоређени високи гвоздени стубови закошени при врху са сијалицама.Цео простор унутар кружног пута засађен је разноврсним цвећем и украсним жбуњем и дрвећем,док су остале површине под травњацима. Приступ споменику са предње западне стране од кружног пута,назван је &quot;Пут степеница&quot; који почиње поплочаним делом дужине око 100м,након чега се настављају степенице.Тај пут је оивичен са стране са по осам правоугаоних камених стубова са светиљкама у облику бакљи од бакра. У силазном источном делу до кружног пута воде такође степенице. Плато споменика оивичен је каменом оградом,на којој су правилно распоређени гвоздени стубови. У повратку са чеоне стране стаза води до Ронделе,која чини противтежу платоу са спомеником.Рондела је полупречника 17,8м и удаљена је од споменика 220м. У средини ронделе је камено постоље са кога се уздиже гвоздени Заставни стуб, јарбол висине 15м.Окружена је елипсастим мермерним зидом са нижим саставним делом.Рондела је 13м нижа од платоа са спомеником, што омогућава да се цео прилаз споменику обухвати једним погледом и тиме осети сва величанственост ове монументалне грађевине.</article>
               </aside>
                </div>
               <footer class="footer">
               			<p class="foot">Извор:"Планинарско туристички водич-Авала"<br />
                        Спомен издање,БЕОГРАД,2006.године<br />
                        ПЛАНИНАРСКИ САВЕЗ БЕОГРАДА</p>
               </footer>
         </div>
			
            
		</body>
</html>
